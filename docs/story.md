
Bevezetés:
A neved Fred és Dudleytownban vagy, egy amerikai szellemvárosban.
A barátaiddal és a barátnőddel jöttél ide, hogy felfedezzétek a helyet, mert bár te nem hiszel az ilyenekben, de pont ezért vetted rá magad a túrára: megcáfolni a kísértethistóriákat.
Alig léptétek át a város kapuját, furcsa dolgok történnek. Az egész hely hátborzongató, az utcák kihaltak, sehol egy árva lélek, de mégis érzitek valaminek a jelenlétét. Vajon tényleg lennének szellemek vagy ez valami más?
Később a barátaid a szemed láttára kezdenek egyre furábban viselkedni: veszekednek, egymásnak esnek és verekednek, de nem azzal a szokásos egymást heccelős stílussal. Ti elszaladtok a barátnőddel (Katie) vissza a kapuhoz, de az zárva van, sehogy se tudtok kijutni.
Más irányba mentek, a házak között, de megbotlasz és elesel. Próbálsz feltápászkodni, de ekkor valaki egy hatalmas ütést mér a fejedre. Aztán minden elsötétül…

Cselekmény:
Egy koromsötét pincében ébredsz, nem tudod, hogyan kerültél oda, és pontosan hol vagy. A fejed kótyagos, az elmúlt órákból nem emlékszel semmire, mióta leütöttek. Furcsa érzés fog el, borzongás fut végig rajtad. Mintha valaki figyelne… Körbe nézel, de nem látsz semmit. Csak egy dolgot tudsz biztosan: ki kell jutnod innen, de Katie nélkül erre nem vagy hajlandó.

Játékmenet:
Az elején ismerkedve a játék stílusával pár egyszerű, de ugyan abba az irányba terelő döntést kell meghoznod a cselekmény kezdetéig.
Utána indul ténylegesen a játék: próbálsz rájönni mi történt , felfegyverkezni és megmenekülni a helyről.
3 fő tulajdonságod van: energia, józanság, életerő. Bármelyik nullára csökkenve a játék véget ér, meghalsz.
